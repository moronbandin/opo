---
category: Lingua
id: 1
---

# 1. O Grego no contexto das linguas indoeuropeas

O grego é unha das poucas linguas que contan con tradición escrita de máis de tres milenios. Estas dúas dimensións, lingua e escritura, non deben ser confundidas. Por un lado, a lingua é unha linguaxe articulada, consistente nunha serie de feitos fonéticos, morfolóxicos, sintácticos, léxico-semánticos e pragmáticos organizados nun sistema; por outra, a escritura é un sistema de representación gráfica dos conceptos o sons da lingua

No caso do grego, falamos dunha lingua pertencente a unha familia chamada indoeuropea. Foi levada a Grecia, case con toda seguridade, por un pobo invasor do Norte por volta do ano 2000 antes da nosa era. Porén, aínda quedan por resolver cuestións diversas, como o emplazamento orixinario do pobo protoindoeuropeo e a filiación dialectal do grego dentro desta familia lingüística.

Canto a súa representación, son dúas as escrituras en que se transmitiu esta lingua. Cronolóxicamente, a primeira delas é o silabario Lineal B, que será estudiado nos temas 52 e 67: xurdiu dun silabario anterior, o Lineal A (empregado en Creta durante o milenio II antes da nosa era para representar unha lingua descoñecida) e, após ser usados nos reinos micénicos durante a segunda metade do II milenio antes da nosa era, foi abandonado para sempre no século XIII a.n.e. O segundo sistema de escritura, do que se ocupa o presente tema, foi o alfabeto grego, que non só mellorou o complexo e deficiente silabario micénico, senón que ademais foi o primeiro da historia, se entendemos alfabeto como sistema de representación fonética onde se rexistran valores non só consonánticos senón tamén vocálicos. O alfabeto grego, a diferenza da lingua, ten unha orixe oriental: os grergos creárono a partir da escritura consonántica fenicia, con varias modificacións, entre elas a reutilización dalgúns signos para representar os sons vocálicos e a adición doutros para reproducir algunhas consonantes.

O alfabeto grego non adoptou a súa forma actual até a Idade Media, cando comezaron a utilizarse sistemáticamente as letras minúsculas e os signos ortográficos. Para entón, tanto a lingua grega como a escritura alfabética xa espallaran a súa poderosa influencia sobre os pobos que se helenizaran/enriqueceran con aportacións da cultura grega: o grego, a través do latín, penetrou nas principais linguas de Europa, dotándoas de múltiples préstamos léxicos e recursos de derivación e composición; por outro lado, o alfabeto grego deu orixe primeiramente ao alfabeto latino, convertido máis tarde nunha escritura universal e, por úlitmo, desde o século IX da nosa era, ao cirílico, empregado actualmente por millóns de falantes de linguas eslavas.

## O Grego no contexto das linguas indoeuropeas

### O problema do indoeuropeo

O grego é un membro da familia lingüística indoeuropea (ie.). O único feito indiscutido en relación con esta é que a compoñen diversas linguas que presentan entre si un alto número de semellanzas, tanto no seu léxico como nas súas estruturas gramaticais, que non poden deberse á casualidade. Son moitas as linguas chamadas indoeuropeas, polo que enumeraremos só as linguas ou subfamilias principais e máis antigas. Son, de oeste a leste, as seguintes:

- **Celta**
    - Galo
    - Irlandés
- **Xermánico**
    - Gótico
    - Antigo alto alemán
- **Itálico**
    - Latín
    - Osco
    - Umbro
- **Ilirio**
- **Albanés**
- **Grego**
- **Macedonio**
- **Tracio**
- **Frixio**
- **Báltico**
    - Lituano
    - Letón
- **Antigo eslavo**
- **Anatolio**
    - Hetita
    - Luvita
    - Palaíta
- **Armenio**
- **Iranio**
    - Avéstico
    - Persa
- **Antigo indio**
    - Védico
    - Sánscrito
- **Tocario**
    - A
    - B

Os primeiros en sinalar o parentesco entre varias destas linguas foron P. Coeurdoux e W. Jones, en 1786. Para ilustralo, Coeurdoux aduciu como exemplos as correspondencias entre as formas sánscritas e latinas danam = donum, agnis = ignis e navas = novus. En 1816, Franz Bopp, considerado o fundados da Lingüística Indoeuropea, comparou os sistemas verbais de varias linguas ie. e dous anos despois Rasmus Rask recolleu as correspondencias fonéticas que se dan entre elas sistemáticamente.

Con todo, cando a Lingüística, a Arqueoloxía e a Historia se propoñen chegar alén e descubrir a causa desas semellanzas, comezan a moverse no terreno da pura especulación. Segundo a *teoría da árbore xenealóxica* (Stammbaum) do alemán A. Schleicher (1868), as semellanzas observábeis entre as linguas ie. se deben a que todas remontan a un antepasado común, o IE, que se fragmentou en dúas ramas dialectais: a **eslavo-xermánica** e a **ario-greco-italo-celta**, das que máis tarde xurdirían novas ramificacións. Por exemplo, ao grego chegaríase do seguinte modo: da segunda rama tería xurdido a rama greo-italo-celta, e desta as linguas albanesas e gregas.

Outra das expresións que postularon os partidarios desta teoría é a que daría lugar a unha rama occidental e outra oriental. A primeira tería estado constituída polas linguas centum, que conservaron a serie de consonantes oclusivas velares orixinaria (\*k, \*g, \*gh, \*k<sup>w</sup>, \*g<sup>w</sup> y \*g<sup>w</sup>h), e a rama oriental polas linguas *satem*, que a transformaron en palatal (c, s, š, ś, z, j, etc). Ao primeiro pertencían o xermánico, o itálico, celta e grego. 

Así, do IE 

- ***\*klew-os-*** (palabra, fama, gloria) proceden as formas 
    - gótica ***hliuÞ***
    - latina ***in-clu-tus***
    - grega ***κλέϝος*** 
    ---
    - sánscrita ***srávas***
    - eslava **slovo**
- de ***\*déḱm̥*** (dez): 
    - ***taihun***
    - ***decem***
    - ***δέκα***
    - ---
    - ***daśa***
    - ***dese-ti***

Porén, a tradicional división en linguas ***centum/satem*** ficou superada a principios do século XX co desciframento do tocario e do hetita, dúas linguas **centum** situadas na zona oriental do dominio ie (o tocario no seu extremo, no Turkmenistán chinés). Por outro lado, a palatalización afecta ás linguas ie en distintas épocas e así no latín, lingua centum, rexístraa en data tardía, probabelmente ao mesmo tempo que o eslavo, lingua satem. Finalmente, existe un considerábel número de innovacións que só se dan en linguas orientais e occidentais, sen que se correspondan con esta división.

Catro anos após Schleicher, J. Schmidt publicou unha hipótese que se opuña radicalmente á da árbore xenealóxica. Trátase da *teoría das ondas* (Wellentheorie), segundo a cal o cambio lingüístico é propagado a partir dun epicentro cara zonas crecentemente distantes. Aquelas que son afectadas por un cambio determinado comparten un trazo que as asemella, chamado isoglosa. Segundo os defensores desta teoría (Schrader, Pisani, Schrijinen), a semellanza entre as linguas IE deberíase exclusivamente á progresiva extensión de isoglosas entre os diversos pobos de Europa e Asia.

Desde os anos 50 téndese a adoptar posturas eclécticas (Meillet, Trager, Smith, Adrados). Así, aínda que a meirande parte dos estudos conciben as distintas linguas IE como dialectos derivados dunha lingua común, acéptase ao mesmo tempo que neles xorden as isoglosas, que se extenden aos dialectos veciños, achegándose entre si.

Unha vez asumido o parentesco entre as LIE, imponse determinar de onde partiron e cando, é dicir, onde e en que época estivo asentado orixinalmente o pobo IE que falou a lingua común, o PIE, antes de se escindir en tribos que levaron en varias direccións os seus dialectos (as LIE). Sobre a eṕoca non existen moitas discrepancias e adoita situarse entre os milenios V e IV ane, mais a cuestión do ***emplazamento orixinario*** (**Urheimat**) é máis complexa, xa que exixe un labor interdisciplinario de ciencias tan dispares como a Lgca, Historia, Arqueoloxía, Paleontoloxía, Paleobotánica e mesmo a Xenética, que se ocupan dunha época moi remota na que áinda non existía a escritura. Polo demais, o obxecto de estudo último, a lingua, está suxeito ás arbitrariedades que lle son inherentes.

## Os sistemas alfabéticos gregos: a súa orixe, estrutura, valores grafemáticos

## A súa adopción por Roma: o alfabeto latino

## Signos ortográficos e de puntuación en grego. O acento grego

## A transcrición e transliteración de termos gregos

En sentido estricto, soemos definir a *transcrición* como a representación dos sons dunha língua por medio dunha serie de símbolos deseñados para tal efecto. Podemos considerar a transcrición como unha representación puramente fonética. Pola súa parte, a *transliteración* consiste na representación dos signos dunha lingua por medio dos signos doutra. Esta representación, máis que fonética, é tradicional. Por último, a *adaptación* dunha forma grega a unha determinada lingua persegue a adecuación de aquela a súa fonética e ortografía: *φιλόσοφος*: lat. *philosophus*: ing. *philosophe*: gal. *filósofo*. Porén, para a representación dos sons do grego antigo non existe unha tradición consolidada de transcribir, sensu stricto, os seus sons, agás en casos moi contados relacionados coa investigación lingüística (fonética e morfología). Así, ás veces χρῆμα é transcrito como ['k
hrε:ma] e non como *chrema* ou *crema*.

Como a miúdo os termos transcrición, transliteración e adaptación son usados como sinónimos, de aquí en diante usaremos, por motivos de claridade, o termo unitario transcripción. A efectos prácticos, pedagóxicos e interdisciplinarios, especialmente para identificar elementos léxicos gregos no latín e nas linguas modernas, resulta conveniente a distinción entre a transcrición latina e a transcrición galega.

### A transcrición latina


---

- [Link 1](https://paulatinygriego.wordpress.com/2019/05/24/clasicas-del-latin-al-castellano-de-jose-antonio-castilla-gomez/)
- [Link 2](https://www.preparadores.eu/secundaria/Griego-y-Cultura-Clasica/Griego-y-Cultura-Clasica-Tema.pdf)